Master Class   

Online Eğitim Platformu 

Analiz Raporu  

Proje Sorumluları: 

Elif AKYOL - 02220224019  

Mehmet Eren AKSU - 02220224050 

Ömer KÖRÜKMEZ - 02220224010 

Seyit KARAHAN - 02220224052 

Analiz Raporu Teslim Tarihi: 24.02.2025 

1. Ortaya Çıkma Sorunu:  

Gelişen teknoloji ve dijitalleşme ile birlikte eğitim sektöründe de büyük değişimler yaşanmaktadır. Geleneksel sınıf eğitiminin maliyetli olması,
zaman ve mekân sınırlamaları, bireyselleştirilmiş öğrenme imkânlarının sınırlı olması gibi nedenlerden dolayı online eğitim platformlarına olan 
talep artmaktadır. Özellikle pandemi süreci, uzaktan eğitim sistemlerine olan ihtiyacı gözler önüne sermiş ve çevrimiçi öğrenme yöntemlerinin 
önemini artırmıştır. 
Mevcut online eğitim platformları, yüksek maliyetler, kişiselleştirme eksiklikleri, yerel içerik eksikliği ve kullanıcı deneyimi açısından bazı 
eksiklikler barındırabilmektedir. Bu noktada hem eğitmenler hem de öğrenciler için daha esnek, uygun maliyetli ve erişilebilir bir eğitim 
platformuna ihtiyaç duyulmaktadır. 

2. Projenin Amacı: 

Bu projenin temel amacı, kullanıcı dostu, ölçeklenebilir ve esnek bir online eğitim platformu geliştirmektir. Platform, eğitmenlerin kendi 
kurslarını oluşturmasına ve yayınlamasına, öğrencilerin ise bu kurslara kolayca erişmesine olanak tanıyacaktır. 

Proje aşağıdaki amaçları gerçekleştirmeyi hedeflemektedir: 
-Eğitmenlerin ders içeriklerini kolayca yükleyebileceği, yönetebileceği bir sistem sunmak. 
-Öğrencilerin istedikleri zaman ve mekânda derslere erişebileceği bir yapı sağlamak. 
-Kategori bazlı kurs listeleri sunarak öğrencilere en uygun kursları önerme. 
-Kullanıcılar arasında etkileşimi artırmak için yorum ve değerlendirme sistemleri geliştirmek. 
-Ödeme sistemleri ve sertifikasyon süreçleri ile kullanıcı deneyimini güçlendirmek. 

3. Proje Kapsamı:  
Bu proje, Spring Boot mikroservis mimarisi ile geliştirilmiş bir backend ve React ile oluşturulmuş bir frontend içerecektir. Projenin kapsamı
aşağıdaki bileşenleri içermektedir: 
-Kullanıcı Yönetimi: Kullanıcı kayıt, giriş, yetkilendirme (öğrenci, eğitmen, admin rollerine göre yetkilendirme). 
-Kurs Yönetimi: Eğitmenlerin kurs oluşturma, güncelleme ve silme işlemleri. 
-Kategori Yönetimi: Kursların belirli kategorilere göre gruplandırılması. 
-Ders İçeriği Yönetimi: Videolar, dokümanlar ve testler ekleme. 
-Ödeme Sistemi: Kullanıcıların kurs satın alabileceği entegre bir ödeme sistemi. 
-Sertifikasyon: Başarıyla tamamlanan kurslar için sertifika oluşturma. 
-Değerlendirme ve Yorum: Kullanıcıların kurslar hakkında yorum yapıp puan verebilmesi. 
-Bildirim Sistemi: Kullanıcıları yeni kurslar ve duyurular hakkında bilgilendirme. 
Bu proje, hem öğrencilerin hem de eğitmenlerin ihtiyaçlarına yanıt veren, ölçeklenebilir ve güvenli bir sistem sağlayarak, eğitim süreçlerini
dijitalleştirmeyi hedeflemektedir.

ER DİYAGRAMI :
![erdiagram](https://github.com/user-attachments/assets/4307a46b-1d34-4869-b412-d6fef9a6e29e)

UML DİYAGRAMI :
![educationplatform](https://github.com/user-attachments/assets/f811b767-70e4-47b6-8892-607392001f8f)





